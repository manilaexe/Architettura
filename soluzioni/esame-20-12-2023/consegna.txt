Si progetti un’applicazione Client/Server che, utilizzando le socket, permetta a un
turista di selezionare il pacchetto vacanze più conforme alle proprie esigenze.
L’applicazione deve presentare la seguente interfaccia:
pacchetti_vacanze server porta

dove server rappresenta il nome logico del Server e porta rappresenta il numero di
porta del servizio.
Per prima cosa, il Client si deve interfacciare con l’utente, da cui riceve (via
terminale) il mese (es., “gennaio”, “febbraio”, ecc.), la tipologia (es., "famiglia",
“romantica”, “sportiva”, ecc.), e la località di interesse (es., “Cortina”, “Tenerife”,
ecc.). Il Client deve quindi trasmettere le informazioni al Server, che a sua volta
dovrà trovare tutti i pacchetti vacanze disponibili per mese, tipologia e località di
interesse, e restituirle in ordine di costo decrescente al Client.
A questo proposito, si supponga che le informazioni sui pacchetti vacanze siano
salvate sul Server in una serie di file di testo, ciascuno dei quali conterrà le
informazioni per uno specifico mese. Si supponga inoltre che tutti i file contenenti le
informazioni sui pacchetti vacanze di una specifica tipologia siano raggruppati in un
direttorio corrispondente all’interno del percorso /var/local/holidays . Quindi, per 1
esempio, le informazioni sui pacchetti vacanze di tipologia “romantica” per il mese di
aprile saranno salvate nel file /var/local/holidays/romantica/aprile.txt, ecc. Ciascuna
riga di tali file conterrà tutte le informazioni relative a un singolo pacchetto vacanze,
con (in quest’ordine) il costo, la data di partenza, la durata in giorni, la località, il
nome dell’operatore turistico, ecc.
Una volta ricevute le informazioni dal Server, il Client le stampa a video e si mette in
attesa della richiesta successiva. Il Client deve terminare quando l’utente digita
“fine”.
ATTENZIONE: Si realizzino il Client e il Server in C, ma il Client deve essere
realizzato anche in Java.
